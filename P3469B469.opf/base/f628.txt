/ /mkhan po rin po che seng ge mtshan can gyi rnam thar bzhugs so/ /na mo lo kI shwa rA ya/ dpal ldan bla ma dam pa 'brom ston seng ge'i mtshan can gyi rtogs pa brjod pa dad
pa'i nyi ma zhes bya ba/ bla ma dam pa rnams dang 'jam dpal gzhon nur gyur pa la phyag 'tshal lo/ /brtse ba chen pos bskyang du gsol/ dge legs ri mthor yon tan dkyil 'khor
mtha' dag rdzogs| |bzod par dka' ba'i gzi 'od dpal gyis lham memer bar// 'gro ba 'di la phan bde'i snang chen 'gyed mkhas pa/ /rgyal ba'i 'byung gnas nam mkha'i nor bus
bdag skyongs shig /bkon khyod yon tan sbed par lhur len pas/ /yongs su rdzogs par sus kyang mi rtogs shing / /cung zad rtogs pa'ang brjod la mi dgyes mod/ /rang nyid dad
pa'i chu 'dzin cher rgyas pa// 'dun pa'i chu khur lci bas ngal gyur te/ /rnam spyod klog 'phreng mdzes ma sngon 'gro ba'i/ /bstod tshig 'brug sgra ci yang sgrog byed kyis/
/skal bzang char 'dod de dag spro bar mdzod/ /de yang bdag nyid chen po 'di ni/ rje btsun 'phags pa spyan ras gzigs dbang phyug gi rnam 'phrul du rgyu mtshan du ma'i
sgo nas nges pas na/ des

sprul pa mang po bye ba phrag brgya'i sgo nas gdul bya'i don mdzad tshul rjod kyis ga la lang / 'on kyang / de'i rnam 'phrul grags che ba/ 'brom ston pas sku tshe de la dge
bsnyen gyi rten gyis bstan pa la bya ba mdzad pa na cung zad ma rdzogs pas bsnyen par rdzogs pa'i rten gyis/ bstan pa'i bya ba mdzad pa ni/ chos rje rnam gsum gyis chos
'khor khyad par can gnam rtse ldeng du bskor nas/ dang tshugs kyi bstan pa brtsugsbtsugs pa dang dus mtshungs su mdzad na shin du phan che bar dgongs nas/ sku tshe 'dir ngur
smig 'phyang pa kun gyi nang na 'gran zla med par gyur tshul gyi rnam thar che long tsam zhig brjod par bya'o/ /de yang / bdag gis snga mos nas byas pa'i rnam thar mdor
bsdus kyi gsol 'debs/ da lta rang re kun la grags pa 'di gzhung du byas nas bstan par bya ba las/ sngon du| mtshan spel gyi sgo nas mchod par brjod pa ni/ bstan pa'i bdag
po shAkya seng ge yi/ /bstan pa'i rgya mtshan phyogs bcur legs gzungbzung nas// bstan dang bstan 'dzin 'gro ba'i dpal gyur pa'i/ /bstan pa'i rtsa lag bzang po'i zhabs
la 'dud/ /ces pa ste/ rkang pa re re'i mgo rnams rjes khrid du byas pa'i tshig rgyan nam/ snga ma phyi mar bskor ba'i skor rgyan te don rgyan du yang 'gro'o/ /'on kyang
snyan ngag gi brda mang po ni kun gyis go bar dka' bas shin tu go sla zhing tshig bgrod pa yang bar bkod la de ni rtogs par sla'o/ /rnam thar dngos la dgos pa khyad par can
gzigs nas skye ba bzhes tshul dang / rang nyid yongs su smin par mdzad tshul dang / sangs rgyas kyi bstan pa la bya ba mdzad tshul/ slar yang / nang gi rnal 'byor gtso
bor mdzad tshul lo//

dang po ni/ rgyal ba'i 'byung gnas ston pa rin po ches/ thub bstan tshangs spyod mchog la rag las par/ gzigs nas ngur smrig 'dzin pa'i gtsug rgyan du/ slar yang skye ba bzhes
pa de la 'dud/ zhes pa ste/ 'brom ston pa rgyal ba'i 'byung gnas zhes bya ba/ sngon sangs rgyas bcom ldan 'das kyis mdo mya ngan chung bar/ byang phyogs su grong khyer
rdo can bya bar/ khyim bdag ral pa 'dzin zhes bya bas/ nga'i bstan pa rgyas par byed do zhes/ mnga' bdag khri ral du lung bstan pa'i 'jug tu/ yang phyogs der/ dge bsnyen
chos 'phel zhes bya bas kyang / nga'i bstan pa la bya ba khyad par can byed do zhes lung bstan cing | rje btsun spyan ras gzigs kyi rnam 'phrul du yang dang yang du gsungs
pa| dbu ru byang stod kyi sar 'brom gyi gdung las 'khrungs shing / se ston la sogs pa'i yongs 'dzin du ma mnyes par byas nas/ mkhas pa'i go 'phang brnyes zin pa gcig rgya
gar shar phyogs bhaM ga ka'i rgyas rigs su 'khrungs pa/ gnas lnga rig pa'i paNDita chen po zla med pa byams snying rje byang chub kyi sems kyi thugs rgyud lhag par bltams
pa/ rje btsun spyan ras gzigs dang rje btsun ma sgrol mas lung bstan nas bod du byon pa'i jo bo a ti sha mnga' ris nas bsubsus ste/ snye thang 'or du mya ngan las ma
'das kyi bar du 'bral med du bsten| chu bo sum 'dres kyi gdam ngag khyad par can lam mtha' dag gi lus yongs su rdzogs pa byang chub lam gyi rim pa la thugs dam snying por
mdzad de/ rgyal ba de'i rgyal tshab mdzad nas chos kyi rgyal srid rdzogs par bzung ste/ byang ra sgreng gi gdan sa chen po btab nas/ theg chen byang chub kyi sems rnam
pa

gnyis rdzogs par longs spyod pa'i bka' gdams kyi bstan pa nyi ma stong pas kyang gsal zhing / chu bo ga ga'iganggA rgyun las ring par btsugs te/ rgya gar rgya nag gi bar nyams
len gyi bstan pa rgyas par mdzad pa'i bdag rkyen chen po de 'di snyam du dgongs te/ byang chub sems dpa'i sdom pa cha lag dang bcas pa'i bstan pa la bya ba lhag par byas
mod kyi/ 'on kyang / dge bsnyen gyi sdom pa re tsam la bsten nas rang rgyud 'dul ba 'dis kyang / de bzhin gshegs pa'i bstan pa'i nang tshod 'dul ba la blta bar yang ma
gnang na/ gsang pa zab mo la spyod pa dang dge 'dun gyi sde mtshan nyid tshang ba gong nas gong du rgyas par byed nus pa ni lta ga la zhig /des na da ni/ tshangs par spyod
pa'i gtso bo dge slong gi rten rnam par dag pa gcig gzungbzung la tshangs par spyod pa yongs su rdzogs pa'i dpal dang ldan pa/ dge 'dun gyi sde mtshan nyid yongs su rdzogs
par dag gi dngos kyi bdag rkyen bya'o snyam du dgongs nas/ rgya gar ma ga dha rdo rje'i gdan las byang phyogs su dpag tshad brgya bgrod pa'i sa/ rje btsun 'jam pa'i
dbyangs kyi skyed tshal chen po grom pa dpal ldan sa skya pas shar phyogs su dpag tshad drug tsam bgrod pa'i yul ljongs| chu bo chen po spag shurpakShu grags pa dal gyis
'bab pa'i 'gram| rang byon 'phags pa 'khrungs la/ gtsang g.yas ru byang gi smad du gtogs pa/ lang 'gro stag tshang lung pa zhes bya ba/ chos dang zang zing gi dpal 'byor
phul du byung ba dang ldan pa'i yul ljongs kyi khyad par/ chos rje lo chen 'khrungs pa'i ljon zhes bya ba'i lung lag gi mda'/ stag sna zhes bya bar/ rigs

rus phun sum tshogs pa/ mkhon [-] 'khon gyi gdung rgyud kyi drung skor drag gtogs su slebs pa/ dpon lnga dar zhes bya ba dang / yum/ chos rje lo chen gyi lcam mo dpon mo pad
ma zhes bya ba gnyis kyi sras su bsams bzhin du skye ba gzungbzung ste/ bdag cag rnams kyi dpal mgon du gyur to/ /yab yum de dag kyang / rang bzhin bzang ba dang g.yo dang
sgyu med pa dang dge ba la spro ba dang / byams pa dang snying rje che ba dang / dkon mchog gsum la lhag par dad pa la sogs pa'i yon tan phul du byung ba dang ldan pas
khy-im na gnas pa rnams kyi nang na yang kha na ma tho ba med cing / kun gyis bstod pa dang bkur ba gnas su byed pa zhig go |lhag par/ gzhon nu byang chub sems dpa' de
nyid/ mnga' du zhugs pa tsam nas dge ba ngang gis 'phel ba dang / sdig pa rnams shugs kyis 'grib pa dang / dpal dang 'byor ba dang phun sum tshogs pa'i bye brag gang ci yang
rung pa rnams ni gong nas gong du 'phel/ nyes pa dang skyon dang gnod pa thams cad ni bskrad pa bzhin du gyur te/ mnga' gyi gnas skabs su yang 'brel ba rnams la bgyi
bar bya ba rnams legs par mdzad do/ /de nas/ bstan rtsis chen mor grags pa ltar na/ rgyal ba mya ngan las 'das nas lo gsum stong dang bzhi brgya dgu bcu 'das shing / dus
'khor ltar na nyis stong dang nyis brgya zhe gsum 'das pa/ me mo bya'i lo la sku bltams te/ shar tsong kha ba chen po dang rgung zla cig pa yin no/ /de lta mod kyi/ 'brom
ston pa'i sku skye yin no zhes bya ba 'di la yang dag pa'i gtan tshigs dang sgrub byed dag med na ni gcam bu tsam du zad la/ yod na ni brjod pa skabs su bab po zhe na/ shin

du'ang yod de/ kho bos/ chos rje lo chen gyi rnam thar du brjod zin mod kyi/ 'dir yang bshad par bya ste/ 'di ltar/ sems pa chen po 'dis/ dang por bsam grub chos sdings pa'i
bla ma dpal 'byor ba zhes bya ba gang zag khyad par can byang chub sems dpa' sngon dang phyi ma'i mtha' mang rab lung ston pa gcig yod pa'i drung du/ bka' gdams glegs bam
gyi lung bstan pa na/ dgyes bzhin du gnang nas rdzogs pa na/ chos 'di khyod rang gi chos su 'dug pas/ chos bdag po'i phyag du 'phrod do zhes gsungs shing / khyad par/
dbus gtsang gi chos rje rnam gsum| gnam rtse ldeng du chos 'khor mdzad rjes/ rje btsun chen pos gtsang la byon| chos rje gzhan gnyis byang ra sgreng du byon pa la/ ra sgreng
pa rnams kyis/ chos rje lo chen gyi drung du| bka' gdams glegags bam gyi lung zhus pas/ nged la de'i lung med/ de'i lung yod pa gcig gtsang nas yong rgyu yod pa yin te
gsung / de nas/ rje 'dis/ chos rje lo chen yar gdan 'dren la byon pa na/ de khyed rnams 'dod pa de byung ngo gsung nas/ der lung zhus pas/ glegs bam dpe khang na bzhugs
pa tshol shog gsung / khong rnams kyis rtsal bas ma rnyed par/ nyid kyis dpe khang du byon pas dpe'i cha'i phyi nas mkhyen te/ ya gi yin tshod du 'dug then dang gsung nas
ston pas ma 'khrul bar byung bas kun ngo mtshar/ de dus/ ra sgreng gi gtsug lag khang la me'i gnod pa chen po yang byung zin/ dgon pa gong 'og kyang shin tu mi mthun par
gyur te/ 'thab rtsod dang mi mdzes pa shin du mang ba byas shing byed bzhin pa'i skabs yin pa la/ bla ma 'di'i 'phrin las dang thugs rje chen pos dgra gshed du gyur

pa rnams sa phyogs gcig tu bsdus nas/ thugs rje'i spyan chab dang lhan cig snyan cing 'jebs pa'i chos char phab pas/ thams cad kyi gdug sems dang chags sdang rang zh-i la song
te/ gdan sa gnyis kyang gcig la gcig 'jus nas ngu zhing sngar gyi nyes pa rnams bzod par gsol ba dang 'thol zhing bshags pa la sogs pa byas te/ khro 'khrug thams cad
zhi nas / rgyal ba yab sras kyi rnam thar rtsal du 'don pa byung ba na/ glegs bam gyi ma 'ongs lung bstan las/ dgon pa nyams dma' zhing 'khrug long du gyur pa'i tshe/ nga
rang gi rnam 'phrul zhig gis chos 'di bstan/ gnod pa thams cad zhi zhing chos 'di la spyod par 'gyur ro zes lung bstan pa ji lta ba bzhin du byung bas/ ra sgreng pa rnams
ni/ bla ma 'di kho na la lhag par mos shing / 'brom ston pa'i sku skye nyid du the tshom med par gtam du gleng bar byed do/ /de bzhin du/ spyir bka' gdams kyi chos dang
| khyad par glegs bam la bdag por gyur pa'i grags pa thob pas sku tshe ril po la chos 'di yang dang yang du gsung dgos shing / de thams cad kyi skabs su yang / jo bo che
po kho na la bstod pa mdzad kyi/ ston pa'i rnam par rnams ni gsungs pa tsam ma rtogs/ yab sras mnyam po la/ ston pa'i bstod pa mdzad pa ma thos shing / khyad par/ nged mang
rab kyis/ jo bo yab sras kyi rnam thar gyi lung zhus/ jo bo'i lam yig rdzogs rjes/ dge ba'i bshes gnyen pa 'ga' zhig la thugs brel byung nas/ ston pa'i rnam thar de/
nged rnams ma sleb bar la 'then par zhu zhus pa na/ jo bo chen po'i rnam thar ni song / dge bsnyen rgan po cig gi rnam thar ma thos kyang ci nyes gsung / de lta bu ni/ 'brom
ston

rang gi yon tan sbed pa la goms pa'i thugs kyi rgyun yin gyi/ gzhan du na de lta bu brjod par sus kyang mi spobs na/ khyad par du/ bla ma dam pa 'di ni/ gzhan dman pa rnams
la yang khyad bsod dang brnyas bcos mdzad pa ma mthong ngo // gzhan yang nged rang bod gangs can pa rnams la bka' drin shin du che ba de/ jo bo chen po dpal ldan a ti sha
yin no zhes yang dang yang du gsung zhing / de'i rnam par dang bsngags pa kho na gsung ba zhig 'dug go/ de bzhin du/ 'brom ston pa la mnga' pa'i/ bla ma la gus pa dang
/ thugs kyi skyeldkyel che ba dang khog yangs pa dang / gzhung bzang ba dang / bdag mi bstod cing gzhan mi smod pa dang / /yon tan gyis thugs 'gengs par dka' ba dang / thugs
kyi khur dang stobs che ba la sogs pa thams cad ji lta ba bzhin 'di la mnga' ba'i phyir na dam bca' de ni gtan tshigs phul du byung ba dang ldan pa yin no/ /gnyis pa
ni/ gzhon nu nyid nas khams gsum chos kyi rje/ /'gro ba'i bla ma bsod nams rgya mtshan sogs/ /dam pa rnams las rnam dag sdom pa gsum| /tshul bzhin legs par nod pa de la 'dud/
/ces pa ste/ /rgyal sras gzhon nu dge mtshan du ma dang ldan bzhin du/ btsas ma thag nas skyed sring pa'i bya ba chos dang mthun zhing kha na ma tho ba med pa rnams
kyis legs par bskyangs shing rim gror byas pas ring po ma lon par gzhon nu'i sgyu rtsal gyi gnas kun la mthu dang ldan pa gyur te/ khyad par gzhon nu nyid nas yon tan thams
cad kyi sngon du 'gro ba klog yang yi ge dang rtsis kyi bslab pa rnams la sbyangs nas/ de

dag la shin du mkhas pa'i go 'phang brnyes pas de dag gi slob dpon rnams kyis kyang bstod pa dang snyan par brjod pa dang phu dud du bya bas mchod par gyur te| chab klog dang
yi ge la ni/ bla ma 'di las phul du byung ba/ bdag gis gang du yang ma mthong la/ de dag gis spyan 'gengs pa yang shin tu dka' ba zhig snang te/ klog bzang ngan ci 'dra
zhes gsungs pa la/ dum pa bkril tsam gcig shes lags zhu ba byung na/ de 'dra'i klog gis ci nyan zhes gsung ngo / /de ltar/ yon tan don du gnyer ba dang chos la gus pa nyid
kyis chos ston pa por ma zad/ yig klog gter ba'i slob dpon tsam la yang shin tu gus pas bkur sti mdzad cing | de dag gi bka' drin yang rgyun du dran pas byas pa shes
shing byas pa bzo ba'i gnas la lhag par gnas te/ phyag rdor dbang bkur ba'i rgyud du/ tshigs bcad tsam zhig nyan pa la/ /slob dpon nyid du mi 'dzin na/ khyi yi skye ba brgyar
skyes nas/ /sme sha can du skye bar 'gyur/ zhes gsungs pa lta bu chos kyi gzhung lugs su ma zad/ 'jig rten gyi gzhung lugs/ tsa na ka'i bstan bcos las kyang | yi ge
tsam gcig gter ba yi/ /slob dpon la yang phyag mi byed/ khyi'i skye ba brgyar skyes nas/ /sme sha can du skye bar 'gyur/ zhes bshad pa lta bu yang blang dor phyag len la
mdzad pa/ rin chen phreng bar/ pha ma srid zhu lhur len dang | |rigs kyi gtso la rim gro dang / /longs spyod legs spyad bzod gtong la| |tshig 'dam phra ma med bden pa'i/
/brtul zhugs che gcig byas pas kyang | |lha yi dbang po nyid thob nas/ /da dung du yang lha dbang bgyid/ ces gsungs pa la thugs dam mdzad de/ byis pa gzhon nu'i ngang tshul
de lta bu yang /

rgan po bsam pa rnyed pas kyang grub par dka'o/ /de nas srid pa mtha' dag me 'obs ltar gzigs pa'i nges 'byung dang / khyad par khyim na gnas pa ni nyes pa du ma'i 'byung khungs
nyam phar gzigs pa dang / bye brag du sku tshe 'di'i ched du/ bya ba'i gtso bo yin pa la dgongs nas/ dgung lo bcu la nye ba'i skabs su/ 'jam dbyangs bar ma chad par
byon pa'i/ 'khon gyi gdung rgyud rnam par dag pa| ston pa thub pa'i chos kyi rgyal srid mtha' dag yongs su rdzogs par skyong ba'i chos kyi rgyal po chen po 'gro ba'i bla
ma bsod nams rgya mtshan dpal bzang po'i drung du/ khyim nas khyim med par rab tu byung te/ kha na ma tho ba dang bcas shing rgod pa dang brgyags pa 'phel bar byed pa khyim
pa'i rtags dang cha lugs ni yongs su spangs/ gang zhig sa la reg pa tsam yang dkar phyogs kyi lhas slangs te bsrung zhing mchod par byed cing / tshal bu 'gul du thogs
pa tsam la yang nag phyogs kyis blagsglags mi rnyed par 'gyur ba/ de bzhin gshegs pa'i nam bza' ngur smrig ni bgos/ bsam pa dang rtags brjes pa'i dran pa bsrung bar byed
pa'i rten du gyur pa/ mtshan yang seng ge rgyal mtshan dpal bzang po zhes brtags nas rgyal ba'i bstan la legs par zhugs shing chos 'dul ba la rab tu byung ste/ shwakya'i
sras po zla dang bral bar gyur to/ /sngon tshe yon tan yongs rdzogs bgres pa'i sku/ /mdzes min 'brog klog lcang lo'i sil grib can/ /'dir ni lang tshos brgyan pa'i gzhon lus
kyang // yid 'phrog ngur smrig dpal gyi lham mera'o/ /de nas de ma thag nas/ chos 'dul ba'i tshig don kyi rigs pa la sbyangs te/ bslab pa'i gnas la gces spras lhag par

mdzad pas/ gdung rgyud pa'i gzims g.yog dang dkon gnyer sogs gsang sngags dang bstun dangnas chang dang phyi dro'i kha zas sogs la longs spyod pa rnams kyi khrod du re zhig
bzhugs pa'i ring la yang chang dang phyi dro'i kha zas sogs la shin tu 'dzem pa'i bcad pa dam po phul du byung ba mdzad pas/ phyis/ 'dul ba'i phyag len shin du dog che bar
mdzad pa'i sgros yang drung skor de rnams kyi rtsar gleng ba na/ de mi yong du/ btsun chung gi dus nas bcad pa gzhan dang mi 'dra ba gcig yod pa yin zhes zer ro/ /rab
tu byung ma thag nas/ dpal kyai'i rdo rje'i dkyil 'khor du dbang yongs su rdzogs par gsan/ thog mar bla ma lnga bcu pa dang rtsa ltung la sogs pa la thos bsam gtso bor mdzad
de/ dbang dus kyi dam tshig dang sdom pa la nan tan gtso bor mdzad/ phyis gzhan la rigs lnga'i sdom bzung 'bogs dus kyang / ngas dbang thob 'phral nas rtsa ltung ngo
shes pa byas/ khyed tshos kyang de bzhin du byed dgos pa yin zhes gsungs so/ /de nas kyai'i rdor gyi sgrub dkyil dang phyag len la shin du byang bar mdzad de/ bdag po 'jam
dbyangs chos rgyal ba'i sgrub mchod dang thugs dam gyi phyags phyi dang | brtag gnyis dang mngon dkyil la sogs kyi tshig 'dzin rtogs dang chos kyi skyod brjod byed rogs
sogs mdzad pas shin tu mnyes shing / bdag po de'i drung du'ang dpal ldan sa skya pa'i mdo sngags kyi chos skor ma lus pa lta bu gsan/ des kyang shin tu thugs rtsis dang
thugs mthong che bas/ phyis bla ma dang 'dra bar 'dzin| sku tshe cung zad thung pa ma rtogs/ chos gsan pa'i sta gon nges par can mdzad do/ /de ltar/ bla ma de'i phyags phyi
dang mthun 'gyur ba'i skabs rnams

su| nub chos lung gi mkhan chen grags pa tshul khrims pa de/ bdag chen des rdzong khar spyan drangs te bka' lung man ngag mang du gsan pa rnams lhan cig tu gsan| khyad par
dpon slob gnyis kas sbyor ba yan lag drug pa la rtsal du bton| slar yang chos lung rang du'ang dpon slob lhan cig phebs nas/ chos bka' du ma dang / sbyor drug skyar nas gsan
pa'i tshe/ sor bsam gyi rtogs pa khyad par can 'khrungs/ de dus/ bdag po 'jam dbyangs pas steng du mun khang mdzad| rje 'di dang / bla ma brtson she ba zhes bya ba sbyor
drug gi rtogs pa legs po yod pa gcig gnyis thabs gcig tu 'og tu mun khang phan tshun du bzhugs pa na/ gnyis kas/ drung bdag po ba steng na mnal du song ma song dang sku'i
tshugs ji ltar 'dug la sogs mnyam du gzigs pas/ bla ma brtson she ba de mnyes nas/ da khyod la mtshan nyid kyi slob gnyer byed pa'i 'dun pa gcig yod pa 'dra ste/ thugs
dam khyad par can 'dug pa 'di ka byas na legs so zhes zer ba la sogs byung na'ang / thog mar/ tshul gnas thos dang bsam ldan pas| sgom pa la ni rab tu sbyor/ /zhes dang
/ bzod bya thos pa rtsal bar bya// de nas nags su 'gro bar bya/ /mi sdug la sogs sgom bya zhing / /zhes sogs kyi bstan pa'i 'jug rim dang / /dang por 'di na thos pa la
rten yid la byed pa 'byung | tshul bzhin yid la byed pas yang dag don yul ye shes 'byung / zhes sogs dang / zla ba sgron me'i mdor/ thos pas chos rnams shes par 'gyur// thos
pa'i sdig las bzlog par byed/ /thos pas don ma yin pa spong / /thos pas rnam par grol ba thob/ /ces sogs gsungs pa'i thos pa'i phan yon

thugs la bcags par gyur te/ dang por gzhon nu'i ring la mkhas pa dag gi grar phyin te blo gros dang 'tsham pa'i thos pa zhig ci nas kyang rtsal bar rigs la| de yang rigs pa
dang mi rigs pa dang yang dag dang ltar snang 'byed pa mtha' dag ni rig pa'i bstan bcos kho na la rag las so zhes thos pas/ de dang por rgyas pa'i bstan bcos tshad ma rnam
'grel la thos bsam snying por bya'o snyam du dgongs nas/ thugs dam mdzad pa de dag gi yang thun 'tshams 'ga' rer rnam 'grel gyi gzhung la gzigs rtog mdzad/ 'tshams zhig
nas gsang buphu la 'byon par thag gcad pa na/ sngar gyi bla ma brtson she zer ba de na re| khyed mi nyan par 'dug ste/ khyed kyis dbus gtsang du tshad ma'i ston grags thon
pa gcig spyir gyis yong mchi na'ang / lo gsum 'gor/ de bar la ngas sgom byas nas/ khyed kyis gra skor nam 'khor dus/ ngas mthong lam thob pa gcig byed pa yin no zhes
zer ro/ /de ka rang mthad pas khyed rang yang 'bung gsungs nas| dpal gsang phu ne'u thog tu/ gling smad gdan sa pa tshad sngon pa dang | mkhas pa gzhon nu blo ldan gyi drung
du thog ma phar tshad gsan/ de yang gdul bya gzhan la khur bkur ba dang gzengs bstod pa dang / dmig drangs pa'i phyir du/ shes rab dang brtson 'grus gnyis kyi nang nas
brtson 'grus shin du che ba'i tshul bstan/ nyin re rnam 'grel gyi shog logs re tsam las mi zin kyang | de'i rgyugs ma sprad gong du tshar gsum bcu ma dang sprad nas nyi
shu rtse re brde'u la bgrangs nas sbyangs pas/ sku lus rngul zhi pa 'byung ba dang / mtshan mo rigs lung mdzad pa'i tshe na kun gyi dang por 'dus nas mthar rting ma rang

mdzad| de yang rje 'di'i rkyen gyis phal cher 'phyi mo rang du sdod dgos/ mtshan mo thugs skyes gang byung thams cad nyin bar zin ris su mdzad pa sogs shin du 'drus pas/ dgun
gyi mtshan rings la yang tho rangs cha zin gyi bar du gzims mal du phebs rgyu mi yong / de tsa na phyir dus dang / khyad par gsang phu yul grang pas zhabs la sogs pa drod
cung zad kyang med par 'gro de nas gzims mal du drod rnyed du re ba'i brtson pa tsam mdzad nas thugs bsam la zhugs pa na rnal dang zhabs 'thil gyi drod gnyis med pa kho
nas dus 'da' bar byas so zhes zhal las thos shing / khyed tsho'i slob gnyer 'di rang skyid/ nga la khyed tsho'i shes rab 'di tsam yod na/ nga yang de las skyid pa gcig
dang lus po 'di tshud zod tshabs 'di las chung ba zhig yong / yang na dbus gtsang na 'dran zla med pa'i dge bshes gcig yong par yod de zhes yang yang gsungs so/ /de ltar
brtson pa chen po lo lnga drug tsam mdzad pas phar tshad gnyis kyi tshig don legs par thugs su chud/ khyad par/ gsang phu'i mkhas pa chen po byang chub sems dpa' dznyA na
shri'i phar tshad bsdus gsum legs par gsan pas mkhas pa'i mdun sar lung rigs kyi gtam la mi 'jigs pa'i spobs pa thob te| dpal ldan sa skyas thog grangs pa'i dbus gtsang
gi mkhas pa'i grwa sa rnams su phar tshad kyi gra skor la byon par bzhed pa'i gong zhig tu gtsang du phebs/ dgung lo nyer cig gi steng du phebs pa ma mo sbrul lo dbyar zla
'bring po chu stod kyi zla ba'i yar ngo'i gral tshes drug gi nyin/ mkhan po chos lung pa dgra bcom grags pa tshul khrims pa dang / las kyi slaub dpon kun shes ko'u di
na'i

dpal la 'gran bzod par/ mkhan chen grags pa bshes gnyen pa dang / gsang ste ston pa'i slob dpon/ 'od bsrungs chen po dang tshul mtshungs pa'i mnyam med rgyal ba bzang po pa
dang / grib tshod pa/ dbu mdzad dge ba'i bshes gnyen bkra shis bsod nams/ grogs dan pa/ dbu mdzad mkhas btsun bsod nams byang chub/ gzhan yang bslab gsum mig 'bras ltar
'dzin pa'i dge 'dun bcu gcig gi dbus su glang mda' mdzo bzang zhes bya bar/ bdag po chen po 'jam dbyangs chos rgyal ba bsnyen par rdzogs pa mdzad par gzigs pas dngos kyi
rkyen dang / spyir/ dang po nyid nas sangs rgyas kyi bstan pa la zhugs la yongs su rdzogs pa gcig ma byung ba/ bsnyen par ma rdzogs pa rnams ni ji ltar yon tan che yang /
byis pa mig mchi mas gang pa dang 'dra bar bstan pa 'dzin mi nus par gzigs pa rnams thugs la lci bar yod pas rgyu byas te/ bdag chen de dang lhan cig/mkhan slob khyad par
can/ spyir/ paN chen shwakya shrI'i bslab rgyud/ khyad par/ bu ston chos kyi rgyal po dang / twishri chen po kun dga' blo gros dang / chos rje dpal ldan bla ma dam pa la
sogs pa bstan 'dzin chen po'i chen po rnams kyis sdom pa nod pa'i mkhan brgyud/ dge ba'i bshes gnyen dgra bcom 'dus pa lta bu de'i dbus su/ tshes de'i phyi ro/ grib tshod
rkang pa gcig pa'i dus su/ sangs rgyas kyi bstan pa rin po che la zhugs la bsnyen par rdzogs pa'i sdom pa rnam par dag pa blangs te/ tshangs spyod yongs su rdzogs pa'i
gnas la dbugs phyin pa thob pas/ 'dzam gling byang phyogs kyi ngur smrig 'dzin pa'i gtsug rgyan du gyur te/ snyan pa'i ba dan tshangs pa'i 'jig rten

gyi bar du g.yeng bar nges so/ /de lta bu'i so thar dang byang sems dang gsang sngags kyi tshul khrims thams cad kyang rgyal bas ji ltar gsungs pa'i bcas 'tshams las ma 'das
par bskyangs nas go 'phang bla na med pa brnyes pa'i tshul ni/ ji ltar nos pa'i sdom gsum mtha' dag gi /ma lus bcas 'tshams shes nas tshul bzhin du/ /srog dang brdos te
bsrungs pas gangs can 'dir/ / tshangs spyod 'dzin pa'i mchog tu gyur la 'dud/ /ces pa ste/ 'dul ba'i gzhung lugs nas 'byung ba'i/ so so thar pa'i bcas 'tshams dang / byang
sa dang bslab btus spyod 'jug la sogs nas 'byung ba'i byang chub sems dpa'-i bcas 'tshams dang / rgyud sde gong ma gnyis nas 'byung ba'i rig pa 'dzin pa'i bcas 'tshams
mtha' dag la legs par sbyangs te/ mi shes pa dang ma gus pa nyon mongs pa mang ba dang bag med pa'i dbang gis ltung ba 'byung ba'i rgyu ma lus par spangs shing nyes pa phra
mo 'ga' res gos na'ang de ma thag tu phyir 'chos par mdzad de/ lan cig sku khams snyel po cig gi dus su sku 'tshams dam po mdzad pa'i drung du/ bdag gis phyin pa na/
sku chos/ sku snyel la skal ba'i ngang nas/ 'bras tshed ja shun chu ngu tsam zhig bzhes pa tshar 'phral du/ sku chos ma bzhed par dgongs nas/ rang re'i khyer kha la gsung
nas/ bzhugs gdan las dam bus bzhengs te/ bdag gi mdun du phyag bcos de ma thag mdzad pa mngon sum gyis mthong / de ltar sku sgres shing snyung pa'i skabs su yang bcas pa
phra mo de tsam la de lta bu'i gces spras su mdzad na/ skabs gzhan du lta ci zhig smaus/ gzhan yang sku 'tshams shin du dam pa'i skabs su yang / bcas

'gal phra mo byung na/ bshags yul bos nas phyir 'chos pa dang / yul bos nas gso sbyong byin gyis rlob pa dang / 'phral gyi kun du spyaud pa thams cad kyang | gtsang ba dang
dag pa dang zhi ba dang dul ba dang / chos gos kyi gra sa la reg pa tsam yang shin du 'dzem par mdzad cing / bzhugs su gdan la bzhugs pa na yang / gser sku khyad par can
la/ dkon gnyer shin du mkhas shing mdzangs pa dag gis nam bza' mang po khyer sgrigs nas sgron pa lta bu 'dra ba/ kun gyis kun spyod dag pa'i mchog tu rtse gcig tu 'dzin
cing 'grin gcig tu gleng ngo / /de ltar tshul khrims rnam par dag pa'i mtshan ma/ skye bo dman pa dag gis kyang rtogs su rung ba ni/ zag med tshul khrims phung po yongs rdzogs
par// thag mal pas kyang legs par rtogs bya'i phyir/ /rnam dag tshul khrims dri yis 'gro rnams kyi/ /dbang po tshim par mdzad pa de la 'dud/ /ces pa ste/ nang du yang
dag pa'i tshul khrims dri ma med pa'i rtogs pa 'khrungs pa ni spyir mnyam bzhag gi nyams bzang ngan rjes thob kyi shes zhes gleng pa ltar shin du gsal te| sku'i mdangs
ni/ dgung lo don lnga bzhes nas/ dbu skra dkar ba tsam ma rtogs| byis pa gzhon nu ltar dang zhing gsal la gzhon sha lhag par rgyas pas dkar la dmar ba'i mdangs chags pa
dang sku'i tshugs kyang ya yo dang 'khyog pa la sogs cung zad med pas/ dbu zha bzhes phyin chad/ ban gzhon shin du mtshar ba'i rnam pa can kho nar gnas la/ tshul khrims kyi
dri ngad ni/ rdzi phyogs su mda' rgyang tsam gyi bar du gsal zhing / rdzi phyogs ma yin par yang gzhung 'dom gnyis re tsam du lhag par 'byung / nam bza' ci 'drar zhig
yin yang /

nya ra mkhas po byung na lo mang por yang mi sangs shing / 'phral du gon na yang dri ngad khyad par can zla re tsam du 'byung ba yod pa kun gyi mngon sum du gyur to// de dag
gi 'tshams rnams su/ /sku tshe dpag tu med pa'i sngon rol nas dpon slob kyi 'brel pa ma nyams pa'i slob dpon dge ba'i bshes gnyen lam ston pa por gyur pa/ jo bo dpal ldan
a ti sha'i rnam 'phrul chos kyi rgyal po lo chen skyabs mchog dpal bzang po'i zhabs kyi drung du/ mdo sngags kyi gsung rab zab pa dang rgya che ba mang po'i gzhung dang
'grel pa dang / dbang dang bshad pa dang man ngag la sogs pa mtha' yas pa dag thog mtha' bar gsum du gsan cing | gzhan yang mkhan chen grags tshul ba dang / rgyal bzangs
pa dang / gnyan ston nyi ma bzang po ba dang / rgya ston nor bu rin chen pa dang / rgya ston sangs rgyas pa dang / rtogs dan sher bzang pa dang / bla ma thabs blo ba dang
/ dka' bzhi ba rin chen rgya mtshan pa dang / bla ma dpal 'byor ba la sogs pa rnams kyi drung du yang mdo mang kyi lung la sogs pa'i mdo phyogs du ma dang / rgyud sde
bzhi la brten pa'i dbang bshad man ngag la sogs pa'i sngags chas du ma ngos mi shes pa'i tshul du nyin mtshan dal med du gsan te/ rgyas par yi ge mang pas 'jigs nas ma bris
so/ /de dag ni rang gzhan smin par mdzad tshul mdo tsam du brjod la/da ni sangs rgyas kyi bstan pa la bya ba mdzad tshul la/ /mkhas pa mgu ba skyed tshul/ /slob dpon gyi
bya ba mdzad tshul/ /rgya tshab gyi khur chen bzhes tshul lo| |dang po ni gangs can mkhas pa'i skye tshal du ma ru/ /rnam dag gsung rab

zlor gar stong phrag la/ /legs par sbyangs pa'i lung rigs rnam 'gyur gyis// mkhas mang mgu bar mdzad pa de la 'dud/ /ces pa ste/ de ltar snyen rdzogs mdzad nas yun rings ma
lon pa zhig gis dus su/ phar tshad gnyis kyi tshig don la legs par sbyangs pa'i blo gros kyi lus shin du mdzes pa kun gyis yid 'phrog pa de nyid/ dri la med pa'i tshul khrims
kyi gos bzang pos ni blubsbklubs / yon tan rin po che du ma'i cod pan dang gdub bu la sogs pas ni lhag pa brgyan/ legs par bshad pa zad mi shes pa'i glu dbyangs kyis
mgul gyi bum pa legs par bkang ste/ byang phyogs gangs ri'i ljongs kyi legs bshad lhur len pa'i mkhas pa brgya phrag dang stong phrag gis mngon par brtse ba'i dga' tshal
chen po/ dpal ldan sa skya dang byang ngam rings dang bzang ldan dang shel dkar dang / gnas rnying dang gnarsnar thang dang ya 'brog dang rtsed thang dang gsang sde gung
gsum la sogs pa rnams su/ bcom ldan chen po grags pa 'phel dang dpon slob thabs gcig tu grwa skor la byon te/ mkhas pa dag gi mdun du gzhung lugs dri ma med pa'i tshig
don gyi glu dbyangs chags thogs med par sgrog cing / rnam par dag pa'i lung dang bzod par dka' ba'i rigs pa'i rnam rol gyis sgeg pa dang chags pa dang rgod pa dang / rngam
zhing dpal ba la sogs pa'i rnam 'gyur du ma'i zlos gar gyis nyin mtshan 'das par mdzad pas/ mkhas pa'i dbang po rnams kyang dga' ba dang mgu ba dang rangs pa dang yid tshims
pa dang / lhag par dad par gyur te/ phar tshur nyi sbrel gyi grwa skor ba ji snyed byung te/ 'di lta bu'i gzhung la 'dris pa dang chos skad la

byang ba ni sngon yang ma byung zhing phyis kyang mi 'byung bar nges so zhes gtam du gleng zhing / yun ring po'i bar du/ bdag nyid chen po 'di'i bsngags pa kha thonbton du
byed pas dus 'da' ba gyur to/ /de dus dbus na/ rtse thang gi bya po rdor rin/ gtsang na gnarsnar thang gi spre'u rin mchog /de gnyis dbus gtsang na ston grags shin du che
ba'i tshad du byed pa la/ bsam grub rtser/ 'jam dbyangs shwaka rgyal gyi drung du rjes 'di dang / sprai'u rin mchog mnyam du bzhengs nas sgrog gleng mdzad pas rje 'di nyid
shin du rgyal ba gyur te/ rtsod pas/ rang re stag tshang slob dpon bya ba da lta ston grags che'i 'dug pas dag pa 'bul lo zhes bsnyon med du rgyal sar bton cing / 'jam
dbyangs shAka rgyal bas kyang 'bul ba khyad par can de nyid du byas so/ /gnyis pa/ slob dpon gyi bya ba mdzad tshul ni/ rang gis ji ltar gzigs pa'i zab mo'i lam/ zang zing
las ldog brtse ba'i bsam pa dang / lhod pa med pa'i sbyor bas skal ldan la/ /yun du 'doms par mdzad pa de la 'dud/ ces pa ste/ de nas dgung lo sum bcu tsam gyi dus su/
chos kyi rgyal po lo chen/ stag tshang rdzong kha'i 'chad nyan dmar ba'i sgang grwa tshogs rgyas pa'i skabs su/ slob dpon la bskos/ rdzong kha'i dpe dmar du bzhugs/ bdag
po chen po kun dga' blo gros ba la sogs pa che gnyan btsun gsum gyi grwa ba shes rab che la/ brtson pa dang ldan par du ma bsdus te/ phar tshad gnyis dang dbu ma rtsa 'jug
la sogs pa'i 'chad nyan shin du 'phel bar mdzad/ de dus/ chos rje lo chen gyis rta nag ri khud kyi mkhan po thogs gcig mdzad rjes/ /rje 'di pa la / de'i gdan sa gtad nas/
rta nag

ri khud dang / stag tshang rdzong kha yar 'byon mar 'byon gyi tshul gyi chos bar mdzad nas bshad pa mdzad pa na/ byang chub sems dpa' thos mang dang // bden mthong smra mkhas
brtse ba can/ /skye med skyes bu dam pa ni/ /chen po yin pa shes par bya/ zhes pa'i mtshan nyid tshang ba mdzad pas/ mchad nyan 'phel ba'i grags pa don dang mthun par
byung ba'i rkyen gyis/ ngam rings dang bo dong dang gnarsnar thang dang / rta nag man/ gzhu snye yan gyi slob gnyer ba mang rags 'du zhing / dge ba'i bshes gnyen seng ge
bzang po dang seng ge dpal bzang dang sangs rgyas bzang po mkhas btsun nam mkha' sangs rgyas dang | blo gros mgon la sogs pa dgos kyi lag skyes kho na'i ston bzang mang po
dang / bcom ldan chen po dang / mkhas grub kun dga' bzang po dang nyag re bsod nams dpal la sogs pa'i dge ba'i bshes gnyen snyan chen po mtha' yas pa dang / gzhan yang
/ shangs 'o yug sogs kyi dgon pa'i mkhan po du ma dang bcas pa'i gdul bya dpag tu med pa legs par bshad pa'i sbyin pas tshim par mdzad do/ /de yang / rang gi rnyed pa dang
bkur btisti dang tshigs btsad pa la sogs pa lhur len pa'i zang zing gi bsam pas ma yin pa/ byang chub sems dpa' gang zhig skal mang bye stong du/ /nyan thos rang rgyal
sbyin byed tshul khrims bsrung byed kyang / /gang zhig shes rab pha rol mchog ldan pa yi chos| |brjod pa'i legs la sbyin dang khrims kyis char mi phod/ /ces dang / byams
pa seng ge sgra'i mdor/ stong gsum 'jig rten khams 'di gser dag gis| |bkang te gang la sbyin par byed pas ni/ /tshig bzhi tshigs su bcad pa

gcig brjod pa'i/ /phan yon de la bskrunbsgrun paranus ma yin/ /zhes dang | chos kyi sbyin pa dri med pas/ /tshe rabs dran pa thob par 'gyur/ /ces dang | byang chub sems ni
skye ba dang / /mi skye ba yi bzod nyid dang / /dri med mig ni dman pa dang / /zag pa zad pa nyid dang ni/ /dam chos yun ring gnas pa dang / /bye brag shes gcod longs spyod
nyid/ /de la zhugs pa blo ldan gyis// bshad pa'i 'bras bu yin zhes bya/ /zhes sogs gsungs shing / /gzhan yang / chos bshad pas/ sangs rgyas mchod pa'i mchog tu 'gyur ba
dang / sems can bsdud pa'i thabs kyi gtso bo yin pa dang / bstan pa ring du gnas pa dang / slob ma'i gti mug shes rab tu bsgyur ba la sogs pa'i phan yon gzigs pa'i snying
rje chen pos kun nas blang te/ nyin mtshan thams cad du dus sbyor dang rtag sbyor gyi brtson 'grus chen pos 'chad par mdzad do/ /gsum pa/ rgyal tshab kyi khur chen bzhes
pa ni/ thub dbang gnyis pa skyabs mchog chos rje yi/ /rgyal tshab mchog du mngon par dbang bkur nas// chos kyi rgyal srid yar ngo'i zla ba ltar/ /gong nas gong du rgyas
par mdzad la 'dud| |ces sogs ste/ /bla ma dam pa 'dis dgung lo zhe bzhi bzhes pa lcags pho 'brug gi lo la chos kyi rgyal po chen po ston mchog thub dbang dang tha mi dad
pa'i lo chen thams cad mkhyen pa skyabs mchog dpal bzang po'i chos kyi seng ge'i khri chen po la nye bar bzhag te/ gsung rab rin po che'i cod pan spyi bor bcings nas chos
kyi rgyal srid mtha' dag yongs su rdzogs par gtad de/ rgyal tshab dam par dbang bkur bar gyur pa na/ dang por/ mkha' lding gis

gshegs bshul du nye'u mi bgrod cing / glang po chen po'i khal be'us 'khur bar mi nus so zhes yul gzhan du 'bros pa dang shad kyis sbyang pa la sogs pa mdzad cing | 'phral du/
bdag nyid chen po 'di bas mkhas par rlom pa dang che bar rlom pa yang du mar yod kyang / sngon gyi dus su khu ston chen po dang / rngog legs pa'i shes rab dang / lo tsha
ba nag tsho dang / rong pa dge ba la sogs pa chen po dang dregs pa can du ma yod kyang / jo bo chen po'i chos kyi rgyal srid ston pa rin po che la gtad pa ji bzhin du
rang gzhan sus kyang zlog par ma nus par/ chos kyi rgyal po chen po'i bka'i cod pan spyi bor blangs te/ chab 'og mtha' dag la bka'i 'khor lo legs par bskor nas/ ma rgyal
ba las rgyal ba dang rgyal ba gnal du 'god pa dang / tshar gcad dang rjes su bzung ba la sogs pa'i bka' khrims kyi rnga bo che chen po brdungs shing / chos kyi rgya mtshan
chen po lhag par bgrengsgreng ba la brtson par gyur ro/ /de yang lo gnyis kyi bar du/ rdzong kha chos sde dang ri khud chos sde gnyis kar bzung nas gnyis ka'i dge 'dun
gyi sde skyong pa dang gdul bya rnams la gang la gang 'dul gyi chos 'chad pa dang gdams pa dang rjes su bstan pa tshim par mdzad cing rod du rung ba'i skya ser du ma la dbang
bkur ba dang lung 'bogs pa dang man ngag sbyin pa dang / bdag nyid kyang bsnyen pa dang sgrub pa dang de dag gi kha skong dang bar chad zhi ba dang sogs pa'i ched du
gar phebs su sbyin sreg gi cho ga khyad par can mdzad pa la sogs pas dus 'da' bar mdzad cing / de nas/ chu pho rta'i lo la/ chos rje lo chen/ gnam rtse ldeng gi dbyar gnas
chos 'khor chen mo la thegs rjes/

chos rje de'i bzhed pa la/ dge 'dun gyi sde gtsang ma gsar btsugs gcig ma byas na/ rnying pa rnams su sngar gyi ngan lang yun ring du goms pa rnams 'chos par dka'o dgongs nas/
lang 'gro dang sa cha mang po la brtag pa mdzad pas rgyu mtshan du ma'i sgo nas chos 'khor gyi sa 'di bzang bar gzigs te/ rta lo sngansnga ma de la 'gram cig gting pa/
nag phyogs pa 'ga' res bar chad byas nas sgyel zhing ma grub pas thugs chad cung zad yod skabs yin pas/ bdag po chen po dbang rnam sras rgyal mtshan dpa' bzang po la yang
zhal lta legs par zhus/ da ni/ rgyal ba gnyis pa de'i bzhed par khyad par can de 'bad pa chen pos ma sgrubs na sa phyogs 'dir mi phebs pa dam/ phebs kyang yun ring du
mi bzhugs pa la sogs par gyur pa shin du mi rung ngo snyam du dgongs nas/ rta lo de'i dbyar gsos nas/ bla brang nang sor bdag rkyen zhus shing | nang so nas kyang thugs dad
pa dang gus pa kho nas/ bla ma dang bstan pa la dgongs te/ chos rje'i gzims khang du/ gzims khang shar dang / bdag po chen po rang yang sku tshe'i bzhug /bla ma'i zhabs
drung du thugs dam gyis mtsho bar bzhed pas/ gzims khang du/ gzims khang nub dang bcas pa dbyar ngo de la legs par 'byongs par mdzad do/ /de thams cad zhal lta do dam mthil
zhugs dang / sa brtag blang dag bum gter bzhugs pa dang / phyogs brtag pa la sogs pa dang / dge 'dun gang yod rnams kyang 'khar las kyi mthil zhugs byed du 'jug pa'i
zhal lta dang / gang zag gi khang pa 'ga' re yang de lo grub pa'i zhal bkod pa sogs pa rnams/ rgyal tshab dam pa 'di nyid kyis

mdzad de/ rgun stod kyi dus su/ dpon slob 'ga'i phyags phyir/ bla brang nang so nas kyi drung bskor drag pa dang / phyibs dre thab 'dzin dang bcas pa khrid de/ lo chen thams
cad mkhyen pa gdan 'dren la byon/ de dus/ chos kyi rgyal po de nyid ni| shar tsong kha ba chen po dang thabs gcig du byang ra sgreng na bzhugs so/ / de'i tshe/ 'bring khunggung
sde pas/ dang tshugs kyi gra sa chen po gcig 'dings par bzhed pa'i chos dpon/ lo chen la zhus pa'i ngo chen gtsong kha ba chen po la bcol/ yon mchod dang shugs dang
sku ngo ches pa'i dbang gis zhal gyis bzhes| dbur stod kyi sa cha bstan gcig tu 'gram gting / khang mtho mang du rgyab| lug lo gsos 'phral nas 'khar las 'dzugs pa'i thugs
thag bcad pa dang thug /gdan 'dren shin du dka' ba byung ba la/ 'di nas kyi yon mchod rnams kyis/ rgundgun ril po thugs ngang srings nas zhu dbul mdzad/ sngon| rgya
gar du/ rgya brtson seng gis/ jo bo chen po la gdung shugs drag pos bod 'bangs thugs kyi dkyil du btsud ces zhu 'bul drag po mdzad pa dang tshul mtshungs par/ dad pa dang
lhag bsam gyi zla ba dkar pos phyag sor gyi ku mu ta ma lus pa thugs khar zum pa'i steng du/ snying rje'i chu 'dzin stug po 'khrigs pa las 'ongs pa'i spyan chab bdud rtsi'i
rgyun bar ma chad du phab cing / gdung shugs drag pos skyod pa'i ngud mo'i sgra rgyun du grags pa la brten nas/ bskyan 'drongs te rims kyis phebs nas/ lugs lo'i dbyar
gnas kyi tshul shing dgon pa 'dir bzhed pas/ bdag nyid chen po'i 'di'i rgya tshab kyi bya ba rnams kyi nang na 'di kho na phyag rjes che zhing / g.yas ru byang phyogs pa
rnams la bka'

drin shin du che bas/ bdag legs su 'dod pa rnams kyis 'di'i byas shes dang drin rgyun du bsam par bya'o/ /de nas bzung ste/ stag lo zla ba bcu pa'i nyer cig gi bar la/ chos
kyi rgyal po lo chen gyis dgon pa 'di gzhi gzung thugs phab pa'i sgo nas 'chad rtsod rtsom gsum dang / khyad par 'dul ba'i ngang tshur gtso bor mdzad pa'i 'phrin las kyi
phyag phyi legs par mdzad de/ nyid kyis kyang 'chad pa dang / rtsod pa dang rtsom pa dang / dge 'dun gi skyong dar dang / sbyin bdag gi bsam pa bskang ba la sogs pa bla
ma'i zhabs tog dang rgyal ba'i bstan pa spyid dgos kyi gsos su 'gyur nges thams cad la brtson pa gong nas gong du 'phel bar mdzad pas/ kun gyis bstod pa dang bkur sti dang
phun sum tshogs pa thams cad ches cher rgyas par gyur tau/ /de nas/ dam pa'i dgongs pa rdzogs phyir brtson pas na/ /gangs can skye bos bsam las 'das gyur pa'i/ / mdzad
pa kun la brtson pa'i khur chen bzhes/ /snying stobs rmad du byung ba de la 'dud/ ces pa ni/ chos kyi rgyal po lo chen de nyid zhing gzhan du gshegs ma thag nas/ phyogs kyi
sbyin bdag dang bu slob mtha' dag bsdus/ bu chen gyi gtso bo shang pa kun mkhyen chen po shes rab dpal bzang pa dang / chos lung rin po che bsod rin pa la sogs pas thog
drangs pa'i dge ba'i bshes gnyen bzang la mang ba phebs pa'i tshogs dpon/ hor rgyal po se chen gan gyi dbon po rgyal ban gzhon nu theng nge zhes bya ba/ chos rje lo chen
nyid kyi mkhan bur gyur pa/ rgyal bu dge sbyong bud dha shrI bha dra zhes bya bas mdzad pa'i dge 'dun rnam dag brgya phrag bdun brgyad tsam gyis zhag mang po'i bar du gsol
'debs mdzad/

bza' ba dang bca' ba dang rnyed pa dang bkur sti yangs shing rgya che bas mnyes par byas pa'i grol ston steng du/ gzims mal gser sku/ rgyal ba rdo rje 'chang gi sku khri rgyab
dang bcas pa'i rab gnas zhus rjes/ bde chen dka' bzhi pa rin chen rgya mtshan pa'i gsung gis/ pha la bu skyes/ bla ma'i gsol 'debs dang nang rten mnyam por grub pa khyed
tsam yin no gsungs pa la/ 'di gzims mal gser sku lags/ nang rten stobs che rab gcig legs grubs sam sa bdog zhus pas/ /mi 'grub mi 'grub ham pa ma che gsung / de ltar
byas pas ma yong / bla ma de rang gi thugs rjes 'grub lags zhus na/ lha bzo pa dang bzo tshad gyi bka' gros tshar yod pa'i shing tshad gzigs phul bas shin du ha las/ 'di
'dra sde pas kyang mi 'grub/ khyed ri phang par 'degs par 'dug gsung / de ma thag nas bzo btsugs te gser sku jo bo sku tshad ma khri rgyab dang bcas pa shin du ngo mtshar
ba grub par mdzad pas/ bla ma de la sogs pa'i skya btsun mang po shin du ya mtshan par gyur te/ bdag nyid chen po 'di'i che ba'i yon tan gtam du brjod pa la kha ston du
byed par gyur to/ /de bzhin du chos rje lo chen gyi bla ma'i gtso bo/ chos rje dpal ldan bla ma dam pa'i zla mchod nyi shu lnga byung res kyis dge 'dun gang yod la tsha ba
nar ma dang / hor zla bdun pa'i nyer lnga la lnga mchod chen mo zhes bya ba nyin rangs kyi bsnyen bkur dgos kyi rnyed pa rgya chen po dang bcas pa dang / lo chen byang
rtse'i zla mchod nyi shu gcig byung res kyis dge 'dun tshogs su tsha ba 'dren pa'i cha sraul yod pa rnams ma chag gi steng dang je bzang la btonggtong ba dang / de'i steng
du/ chos rje lo chen gyi zla mchod

nyi shu gcig gi dro snga ja dang bcas pa spar zhing / hor zla bcu pa'i nyi shu nas nyi shu lnga'i bar du dus ston chen po bzang zhing gya nom pa dang bcas pa chag med du btsugs
pas kyang skya ser thams cad sngar bzhin du gyur/ nang rten grub pa'i phyis lo/ chu pho 'brug lo'i dpyid phyi rten chen mo/ byang chub chen po'i mchod rten khri la phyag
'dom lnga'i zheng dang / 'phang du khru drug bcu pa phyag tshad rags pa dang ldan pa/ sngon chad g.yas ru byang gi phyogs 'dir mthong ma myong bas kun gyi mig gi bdud
rtsi gyur pa/ ngo mtshar chen po grangs med pa'i gzi 'od 'bar ba char khebs kyi gyo mo dang bcas pa zla ba phyed dang bzhi tsam gyi nang du rdzogs par mdzad de/ dge 'dun
dang skye bo'i tshogs bgrang ba las 'das pa bsags nas rab tu gnas pa'i mnga' gsol rgyas pa dang bcas pa grub par mdzad de yang phyi'i gzugs gang 'grub la gtso bor ston
pa tsam gyis mchod rten mtshan nyid rdzogs par mi 'gyur bas/ gsar bu las bya bar 'os pa rnams kyis 'khar las la 'bad pa dang / dge ba'i bshes gnyen khyad par can mang po
dang dge slong tshul khrims dag pa mang pos/ gtsug gtor dri med kyi 'grel pa nas 'byung ba bu ston yab sras kyi bsdus pa'i cho ga ji lta ba bzhin gyi gzungs dang bcas pa'i
tsha tsha 'bum phrag bgrang ba las 'das pa rnams la gos dar gyi gdugs mtshon snyasna lnga pas brgyan pa rnams la rab gnas legs par bya ste/ dbu zhabs cung zad kyang ma
log par bzhugs su gsol ba dang / dgon pa la zhal gzigs pa'i bum pa'i re mig du/ chos rje'i sku 'dra dang nam bza' dang bka' chen bzhi la sogs pa'i mdo sngags kyi gsung rab
du ma'i rgya dpe

bod dpe dang / gzhan yang ri mor bris pa la sogs pa'i sku gzugs du ma mchod pa'i yo byad mtha' yas pa dang bcas te bzhugs su gsol zhes thos pa bzhin| zhig gsos byas dus mngon
sum gyis mthong ba la/ kho bos kyang 'ga' re mnan nas byin rlabs shin du che bar bzhugs so/ /de nas/ lo gnyis song pa shing pho rta lo'i dbyar bsos/ dge 'dun 'du ba'i
dga' tshal/ gtsug lag khang chen po/ ka ba bdun bcu don lnga'i pa'i dbus su/ dri gtsang khang ka rings drug gis bteg pa'i steng du thigs khang dang bcas pa dang / de'i g.yas
su thub pa chen po gnas brtan bcu drug gis bskor ba bzhugs pa'i lha khang ka ba drug dang / mgon khang ka drug rnams stod du bcad pa'i lhag ma khyams su byas pas bzhengs
pa'i 'gram 'dings pa'i rtsom pa mdzad pa na'ang / 'dir bzhugs kyi chen po dag gis/ 'di tsam gyi dge 'dun 'tshog pa yang mi yong 'grub kyang mi 'grub pas/ sngar pa 'di
na/ chos rje lo chen rang gis zhal lta mdzad pa'i skya ra slong 'phrau 'dug pa 'di yang ches pa tsam 'dug na'ang / 'di las khyad kyis che ru 'gro ba 'dug pas mi mthad do
zhu ba mang du byung 'dug na'ang / bya bral ba nang za nub 'tshol yin pa la de'i thugs dgongs pa ma mdzad par/ steng pa stobs can gyi dpon po blo stobs can lta bu'i thugs
stobs mdzad nas/ dal bus zhal lta gnang gin bsgrub/ mi ste sogs kyi las byed ni med| dge 'dun gang yod/ las bgos byas nas/ 'ga' zhig gis/ gnas rnying nas shing cha tshan
che zhing / lam gyi mi rang dga' ba dag mig 'jigs pa nyos ste/ nyang chu dang gtsang chu'i gzhung la rdzing bu byas nas drangs/ tshan cig

gis| 'khar lanmkhar las la 'bad pa drag po phul du byung ba mdzad pas| lo chen gyi thugs rje dang / bdag nyid chen po 'di'i thugs stobs dang / dge 'dun rnam gyi lha bsam rnam
par dkar ba nams kyi lhan cig byed rkyen bstan bsrung dang dkar phyogs kyi lhas byas pa'i dbang gis lo de nyid la thog 'bubs mtha' dag grub cing / chu'i rba klong dang
zam pa la rdzings 'thogs pa la sogs pa'i nyen can 'ga' re byung na'ang / rje nyid kyis skabs dang skabs su sku 'tshams bcas pa'i thugs dam legs par mdzad pas/ gnod pa ma
byung / khyad par rdzings pa rnams sleb du nye ba'i dus gcigagazhir bzhugs thams cad thugs the tshom du gyur/ chu de la skyon 'ga' re yong lalas che snyam nas/ drung du
zhus pas/ rdzing pa rnams la nyen che zer ba mang du yong na'ang skyon pa mi yong / de bas/ gzhi'i 'khar lanmkhar las pa rnams gzab dgos par 'dug go gsungs pa la/ thams cad
kyi gzabs nas/ chu skyed gsar bu gcig sba ba 'gags nas shing/ /cig gi rkang pa chag pa la sogs pa byung | de lta bu'i skabs zhig tu/ shing bzo ba dpon slob gnyis kyis/
/shing bsgrigs byed dus/ khang par rang shin tu che/ 'di gzhan cig gi yin na/ rang re gnyis kyis kyang bza' chen po za bar 'dug te/ zhes smras pa'i dgongs mo/ gzigs rtog
la phebs nas/ skor gcig gzigs te/ dpon mo che mad par 'dugargya yang chen po ka 'dug gsungs pa na/ shing bzo ba bred rnga su gyur/ mi phyed pa'i dad pa thob/ zas shar ma
tsam ma rtogs skom yang chu la byas kin dad pa 'ba' zhig gis kun nas blangs te bzhengs/ bzo bo 'di/ rtse gdong bla

brang gi bla bzo ba dpon rgya phug ces bya ba dad pa shin tu che zhing / 'di pa'i phyogs su yang byas pa grangs mang / phyis/ nged kyi rtsar rab byung bsnyen rdzogs byas dge
sbyong sher rgyam du btags/ rgas rgas kyi bar du bya ba las kyi 'khor lo'i mthil blangs pa gcig yin no/ /bla ma dam pa 'di ni spyir nam mkha' mdzod la mnga' brnyes kyang
/ gzhan la go dkon pa'i ched du/ sbyin shugs chen po'i tshul mi ston/ /rang re sbyin shugs chung ba zhes yang yang du gsung / lan cig lug mgor byed tshal cig zhus pa/ sku
mdun na dge ba'i bshes gnyen 'dra yod pa dang / gsung gleng cung zad la yengs nas re dga' bzhes tshar ba dang | a ka kha tya ri bzo bo la ster dgos pa yod pa la de zos
tshar byung gsung / bshos lpags da ra la mdzad cing dka' ba spyad nas/ dus mchod stobs can 'dzin pa dang 'khar lenmkhar las mtha' med pa rnams mdzad pas thugs stobs che
bas mchog tu gangs can pa kun gyis 'dzin cing bstod pa 'don no/ /de nas/ lug lo'i dbyar spang bad ma grub pas sngon du zhal la legs par byas te/ dri gtsang khang khyams mtha'
dang bcas pa dang / mthong g.yabs bcas ngos rnams la/ mtshon sna brgya rtsa brgyad kyis rnam par bkra ba'i/ bla ma'i sku 'dra dang | de bzhin gshegs pa rnams kyis zhing
gi bkod pa mdo nas 'byung ba du ma dang / 'jam dpal rtsa rgyud nas 'byung ba'i bris sku che chung dang / gzhan yang / sangs rgyas byang sems lha dang lha mo khro bo dang
chos skyong rgyal chen la sogs rnams la bya spyod kyi lha 'bum dang yo ga'i lha 'bum chen mo nas 'byung ba'i lha tshogs mtha' yas pas bskor ba rnams legs par bzhengs/

lha bzo ba tshan che ba dang / las byed pa mang po dbyar ril po bted nas rtsol ba cher mdzad pas/ ri mo thams cad legs par grub/ ston hor zla bcu pa'i dus ston chen mo'i steng
du/ kun mkhyen chen po dang / mkhan chen bsod rin pa dang / dka' bzhi ba rin chen rgya mtshan dpal dang / rgya ston shAkya'i mtshan can la sogs pa dge ba'i bshes gnyen
bzang rags mtha' yas pa spyan drangs/ dge 'dun bdun brgya tsam gyis zhag mang po mdo sngags nas 'byung ba'i cho ga rgyas par mdzad/ rgyud sde gong 'og rnams nas 'byung
ba'i rab du gnas pa'i cho ga rgyas par mdzad| dri gtsang khang gi dbus su/ nang bstan chen mo bzhugs su gsol| dge 'dun ser chags dang skye bo mi mang po rnams kyang dga'
ston gyis tshim par mdzad/ zhing khams so so'i sbyin bdag rtse gdong bla brang nang sos thog drangs pas gtsang phyogs pa rnams kyis g.yas gral bzung rin dpung nang sos thog
drangs/ gzhis kha ba la gtogs pa rnams kyis g.yon gral bzung | rab gnas kyi sbyin bdag gi mthil chen po/ thob rgyal bas mdzad do// de nas de ka'i dgun stod nas spang ba
dang bcas pa dang / rung ba'i khang pa ka ba bcu gnyis tsam gyi sa dang bcas pa rnams lhan cig tu bsgrubs/ de dag du dgos pa'i thab zangs che chung / khro che chung zangs
shu 'ga' re la sogs pa dang / dge 'dun gyi gnas mal 'bol yug sum bcu tsam dang snum yug rab tu mang po dang | rol cha dung bzang po dang rnga dang rag dung dang / 'phyar
dar dang / mchod cha dang / gsung rab sher phyogs dang mdo mang dang dkon brtsegs la sogs pa gzhan dang gzhan nas sogs pa la sogs pa yang/ rje 'di nyid kyis

mdzad de/ bya bral ba'i dgon pa gsar bu la dgos cha mtha' dag gsar du bsgrubs pa kho na yin no/ /de dag ni bya ba las kyi 'khor lo la brtsams te bya ba mdzad tshul brjod pa
yin gyi/ gtso bor ni/ bla ma 'di rang nyid chos tshugs la rtsal du 'don pa dang / dge 'dun gyi chos khrims bslab tshugs kyang 'di'i ring kho na dam zhing tshogs kyi kun
spyod sgrig pa yang spyan cung zad gzigs pa tsam gyis chog par byed pas/ shin du 'grig pa kho na 'byung ba dang / sgrub pa nyams len gyi 'khor lo la bya ba yang phul du byung
ba mdzad cing / rang nyid kyi slob dpon gsang phu ba byang sems dznyA na shri dang snga mo nas dpon slaub bka' 'gros mdzad de| dbus su gdan 'dren la byon/ mngon tshan
ches na/ dbus kyi bu slob sgo mo rin po che dpal bzang pa la sogs pas 'gog par yod 'dug pas/ ri bo dge ldan du/ shar tsong kha pa chen po la lam rim la sogs pa gsan pa
kho na la byin pa'i lugs su mdzad nas gsang thabs su gdan drangs te phebs pa na/ rin po che dpal bzang pas/ bla ma rkus pas dam pa ma yin par thal zer ba'i 'phrin yig byung
ba rgal rtags sogs kyang yod/ de ltar/ byang chub sems dpa' de nyid chos rje lo chen mi gshegs tsam nas gdan drangs te lo bdun brgyad kyi bar du chos gsung du 'jug pa
dang / chos rje gnas snying dka' bcu pa dgon pa 'dir ched du chos gsan/ bla mar khur gus par mdzad pas| kho rang gis kyang chos gsan/ 'dir bzhugs nas tshogs pa la chos mang
du gsungs/ chos rje mkhyen rabs pa yang nan gyis skor nas chos gsungs du 'jug pa dang / gzhan yang 'di pa rang gi dge ba'i bshes gnyen chen po rnams

la re re nas grangs spraud pa dang dngos lkog du gnang sbyin mdzad pa sogs kyis bskyangs te 'chad nyan la 'bad pa cher mdzad pas/ klog pa thos bsam gyi 'khor lo la yang bya
ba shin tu phul du byung ba mdzad do/ /gsum pa/ mthar yang nang gi rnal 'byor gtso bor mdzad tshul ni/ 'khor lo gsum gyi bya bas rgyal ba'i bstan/ /ches cher rgyas par mdzad
nas chos kyi srid/ /rgyal sras mchog la gtad de rim gnyis kyi/ /ting 'dzin bdud rtsis bzhes pa de la 'dud/ /ces pa ste/ de ltar chos kyi rgyal srid mtha' yas pa rnams
gong 'phel gyi sgo nas lo nyi shu'i bar ste/ khyad par/ lo chen gshegs nas lo dgu'i bar dka' ba rgya phrag du ma'i 'bad pa lhur blangs te legs par sbyangs nas/ sa mo phag
gi dpyid sos/ dpal ldan bla ma dam pa chos rje sems dpa' chen po nam mkha' 'od zer ba'i zhal mnga' nas la chos kyi rgyal srid gtad par bzhed de/ de yang bla ma 'dis gdan
sa'i mtshan ma btags kyang dge 'dun spyi la chos rgyun du gsung pa dang / dus mchod kyi rgyu ba 'dzugs par dang | lha khang dang mchod rten bzhengs pa'i yo byad 'tsho
ba la ru khrod du 'byon pas dang tha na tshogs kyi kun spyod dang spyi spyod sgrig pa sogs kyi thugs khur shin du che bar bzhes kyi yod de 'dra'o bya gcig bshor na ni ma
bzhugs pa'i rkyen byed yang srid/ 'dir la mi 'chol du gzhan sus kyang mi yong/ thabs ji ltar drag gam snyam du dgongs pa las/ de dus/ shar tsong kha ba bzhugs pas/ de nas
bka' shog nan can gcig spyan drangs na legs sam blo bur du sus kyang ma rig cing ma dgos pa legs snyam du dkon mchog la gsol ba btab pas phyi

ma la babs te/ tshogs nas blo bur du bzhugs gdan khri khar 'degs pa'i slus thabs mdzad do/ /chos kyi seng ge'i khri la bzhugs su gsol nas/ lo chen chos kyi rgyal po'i chos
kyi rgyal srid thams cad/ rgyal ba de'i sras kyi thu bo dam pa| rje 'di nyid kyi'ang slob mar gyur pa'i rgyal sras sems dpa' chen po la gtad nas/ gzims khang du sku 'tshams
bug sgo shin du dam par mdzad de/ nang du yang dag 'jog la lhag par bzhugs shing / de'i ngang nas gnas brtan lha khang dang mgon khang gi bzhug tshags la sogs pa rnams
dang / dge ba'i bshes gnyen rnams la bkur sti gnang sbyin/ dge 'dun mtha' dag la chos dang zang zing gi skyong dar mtha' yas pa mdzad do/ /de ltar/ rmad byung mdzad pa kun
gyis yid phrogs nas/ /gangs ri'i khraud kyi mkhas pa'i mkhas pa dang // chen po'i chen po kun gyis gang gi zhabs// gus pas spyi bor blangs pa de la 'dud| |ces pa ni/ mkhas
pa'i mkhas pa chen po kun mkhyen chen pos kyang / dka' gdams glegs bam gyi lung gsan no zhes khungs mar byas pa gcig la thos shing / thams cad mkhyen pa rong chen dang
/ /byang chub sems dpa' gzhon nu rgyal mchog pa dang / sems dpa' chen po bsod nams shes rab dang / gnarsnar thang pa mkhan chen grub pa shes rab pa la sogs pas kyang gus
pas chos gsan/ chen po'i chen po/ bdag po nam mkha' legs pa'i blo gros rgya mtshan dpal bzang po ba dpon slaub rnams dang / rta'i si tu bsod nams dpal ba dang / rin spungs
nam mkha' rgyal po ba yab sras la sogs pa rnams kyis kyang / rang gi phyogs su gtogs pas snyoms pa'am/ bla ma de'i

gdan sa pa yin pas so snyam pa lta bu'i zhen pas ma yin par/ yon tan mthong pa dang thos pas yid phrogs pa'i dad pa kho nas zhabs kyi pad mo cod pan gyi ze 'brus blangs te/
gdam ngag nod pa dang bka' nyan pa dang / gsung sgrub pa la sogs pas mnyes par byas so/ /de'i dus na dbus gtsang gi dpal 'byor chab srid 'dran zla dang bral ba'i gong ma
grags pa rgya mtshan gyis kyang / bdag nyid chen po 'di dge 'dun gyi sde dang bcas pa/ yar lung sne sdong du spyan 'dren pa'i pho nya ba byung na'ang / dgon par chos tshugs
nyams pa sogs byung dogs pa dang | gzhan gyi rnyed bkur thams cad kyang chos kyi bar chad kho nar snang ngo snyam du dgongs nas ma byon no/ /mdor na/ bla ma dam pa 'di'i
rnam par thar pa tha mal pa la gnang ba rnams kyi don mdor bsdus na/ las 'bras la yid ches pa'i dad pa phul du byung bas spyir dkar nag gi las 'bras phra zhing phra ba
la yang gzhon nu nyid nas blang dor mdzad pa dang / khyad par/ bla ma dang dkon mchog la yid ches pa'i dad pas dge ba'i bshes gnyen mnyes par byed tshul gyi kun spyod 'di
las lhag pa'i dge bshes med par grags te/ chen pos lo chen| mi gzhan la thugs bas 'khrungs pa na yang / rje 'di bos nas tshogs gyi dbus su bka' skyon ri nyil ba tsam gnang
yang / gnong med pa la dag tshangs tsam yang zhu mi nus par thugs mad lags zhes pa'i zhal thon dang / phyag thal mo sbyar ba 'ba' zhig gi ngag bka' skyaun gsan cing
/ lkog du bden yus kyi gsungs 'byon pa tsam yang sus kyang ma mthong zhes kun la grags te/ rnam par 'di gcig pu yang skye ba lnga rgyar sgrubs kyang mi 'grub bo/ /srid pa
mtha' dag

me 'obs ltar gzigs pa'i nges 'byung gi bsam pas kun nas slangs te/ so so thar pa'i nyams len ches phul du phyin par mdzad pas skyes bu 'bring gi lam thams cad yongs su rdzogs
la/ bla na med pa'i byang chub kyi sems kyis kun nas slangs te/ rang nyid kyi zhab zas mthad ldan tsam yang mi bzhes par bla ma dang rten gsum dang dge 'dun gyi phyogs
su btong ba'i zang zing gi sbyin pa dang | sku tshe hril por rang gis chos nar mar gsung pa'i steng du gzhan chos su 'jug pa la sgo du ma nas 'bad pa'i chos kyi sbyin pa
dang / gzhan btson ra nas lan grangs du mar rje btsun sgrol ma la gsol ba btab te 'don pa la sogs pa'i mi 'jigs pa'i sbyin pa dang / sdom pa gsum ka la nyes ltung dang zhag
du mi 'grogs pa'i tshul khrims dang / lan gcigadapon po phag mod kyi dge ba la byon/ shangs a yu nas/ la la gnod pa byung dogs 'dugamada' la 'gro gsungs pa la/ phyags
phyi ba dag gis shed khyer byas la la byon pas/ dpon slob drug bcu tsam la/ byag pa bcu bgrangs gcig las ma byung 'dug na'ang / da ki mi 'gro byas tsa na khyed rnams mi
nyan par 'dug da byag pa dang rang gang byed ma gtogs kha lag 'gul ba byung na nga dang mi 'cham gsung nas/ rang dgar byag pa dga' ru bcug pa lta bu'i bzod pa dang / sngar
bshad pa'i gsan sbyong gi skabs lta bu'i brtson 'grus dang / mngon shes thogs med du mkhyen pa'i bsam gtan dang / gzhung lugs mdo sngags ye mang mkhyen pa'i tshul mi ston
kyang / gang mkhyen gzhung phra mo yan chad bgres khar yang thugs la bzhugs shing / gzhan ston bzang su byed pa gsar skyes rnams la yang / /da

dung 'di lta bu dgos/ mi shes 'dug pas nga rgyal byed rin ma chog go zhes gsungs shing / lta ba rnams par dag pa la gtso bor mdzad pa'i shes rab ste/ phar phyin drug yongs
su rdzogs nas bsdu dngos bzhis bstan pa dang sems can gyi don mi dal bar mdzad pa ni kun gyis mngon sum du grub pa yin pas sgro 'dogs dang bkur 'debs ci zhig 'tshal/ de ltar
bstod pa'i dge ba bsngo zhing gsol ba gdab pa ni/ bdag ni gus pas khyod la gsol 'debs kyis// deng nas byang chub snying por bdud kyi sde/ /ji srid ma bcom de srid mgon
khyod kyi| |brtse ba'i thugs kyis rtag pa bskyang du gsol/ /bshes gnyen tshul bzhin rten pa thar lam gyi/ /rtsa bar rtogs pa'inges pa rnyed gyur nas/ /tshe rabs kun du
bshes gnyen gus rten pa'i/ /lam la bsten pas khyod mnyes bgyid par shog /'di yang / bla ma nyid kyi rnam thar thams cad gtso bo'i rjes su 'jug par smon pa'i smon lam te/
des mtshon pa'i rnam thar thams cad rgyud la skye bar gyur cig /gzhan yang / 'dir 'bad dge ba zla ba ltar dkar des/ tshe rabs kun du bla ma mchog de yi/ /sku yi snang ba
rtag tu mthong ba dang // gsung gi snang bas blang dor ston gyur cig /de las mgon de'i bzhed pa ji bzhin du/ /sgo gsum bstan dang bla ma dkon mchog gi /phyogs su btang nas
mkha' khyab sems can 'di/ /phan bde'i dpal la myur du 'god nus shog /ces dpal ldan bla ma dam pa chos kyi rje don gyi slad du mtshan nas smos te| 'brom ston seng ge rgya
mtshan dpal bzang po'i rnam par thar pa dad pa'i nyi ma zhes bya ba 'di/ dge slong lo tsA ba shes rab rin chen rgya mtshan dpal bzang

pos| dpal sen zhes bya ba chu mo bya lo'i tha skar gyi nye shu gcig la/ /dge 'phel chos 'khor sgang du sbyar ba/ dge bar gyur cig bla ma'i dka' bzhin bla ma'i rnam thar 'di'i/
/yi ge pa ni yig mkhan dpal 'byor gyis/ lhag bsam dag pas lhag chad med par bris/ dge ba gang des dge legs 'phel bar shog/maM gha bha ba tu shu bhaM/ /

